Assignment 3: consegna entro il 10 maggio alle 23:59.

Sistema monitoraggio - webapp jakarta:
Scrivete il sistema di monitoraggio degli impianti, una applicazione Jakarta EE con una
servlet che riceve un codice impianto, un codice palinsesto, un codice cartellone e la durata di visualizzazione
e li memorizza in una tabella di un database relazionale assieme al timestamp corrente.

Sistema gestione - spring:
Nella stessa web application prevedete un’altra servlet che restituisce una pagina contenente gli id degli impianti che
hanno inviato segnalazioni negli ultimi due minuti e gli id degli impianti che non l’hanno fatto, riportando per ciascun
impianto il timestamp dell’ultimo segnale inviato al sistema di monitoraggio (questi dati si ottengono con semplici query SQL).

Nel database, oltre alla tabella che memorizza le segnalazioni ricevute dai vari impianti (idsegnalazione, idimpianto,
idpalinsesto, idcartellone, durata, timestamp),
avrete bisogno di una tabella coi dati degli impianti (idimpianto, descrizione, latitudine, longitudine).

Nella pagina HTML/Javascript già sviluppata per l’assignment 2 dovrete quindi aggiungere la funzionalità Javascript di
inviare in maniera asincrona una segnalazione al sistema di monitoraggio chiamando la servlet e passandole i parametri necessari.

Replicate la pagina di cui sopra per simulare i diversi impianti e in ciascuna copia della pagina modificate soltanto il
palinsesto da caricare e l’idimpianto (nella versione finale ci sarà una sola pagina per tutti gli impianti che verrà
generata automaticamente con dati presi dal DB di gestione).

La pagina generata dal sistema di monitoraggio che mostra lo stato di tutti gli impianti dovrà visualizzare gli impianti
su mappa per i gruppi con un simbolo diverso per attivi e inattivi.
Per progetti singoli è sufficiente l’elenco testuale degli impianti attivi e inattivi.

Note:
1.	Potreste fare il sistema di gestione come webapp Spring boot su porta 8080, il sistema di monitoraggio come webapp
    Jakarta EE su porta 8000 e il DB MYSQL su porta 3306.
2.	Potreste avere qualche problema di cross origin quando fate la richiesta dalla pagina del LED wall, che si trova sul
    sistema di gestione, al sistema di monitoraggio, la soluzione è in un header della response, potrete trovarla
    facilmente cercando su Internet.

